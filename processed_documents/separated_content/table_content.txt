শব্দার্থ ও টীকা:

শব্দ/বাক্য: এ জীবনটা না দৈর্ঘ্যের হিসাবে বড়ো, না গুণের হিসাবে
অর্থ ও ব্যাখ্যা: গল্পের কথক চরিত্র অনুপমের আত্মসমালোচনা। পরিমাণ ও গুণ উভয় দিক দিয়েই যে তার জীবনটি নিতান্তই তুচ্ছ সে কথাই এখানে ব্যক্ত হয়েছে।

শব্দ/বাক্য: ফলের মতো গুটি
অর্থ ও ব্যাখ্যা: গুটি এক সময় পূর্ণ ফলে পরিণত হয়। কিন্তু গুটিই যদি ফলের মতো হয় তাহলে তার অসম্পূর্ণ সারবত্তা প্রকট হয়ে ওঠে। নিজের নিষ্ফল জীবনকে বোঝাতে অনুপমের ব্যবহৃত উপমা।

শব্দ/বাক্য: অন্নপূর্ণা
অর্থ ও ব্যাখ্যা: অন্নে পরিপূর্ণা। দেবী দুর্গা।

শব্দ/বাক্য: গজানন
অর্থ ও ব্যাখ্যা: দেবী দুর্গার দুই পুত্র; অগ্রজ গণেশ ও অনুজ কার্তিকেয়। দুর্গার কোলে থাকা দেব-সেনাপতি কার্তিকেয়কে বোঝানো হয়েছে। ব্যঙ্গার্থে প্রয়োগ।

শব্দ/বাক্য: আজও আমাকে দেখিলে মনে হইবে, আমি অন্নপূর্ণার কোলে গজাননের ছোটো ভাইটি।
অর্থ ও ব্যাখ্যা: ভূষণ, প্রসাধন, শোভা। ভাষার মাধুর্য ও উৎকর্ষ বৃদ্ধি করে এমন গুণ।

শব্দ/বাক্য: ফল্গু
অর্থ ও ব্যাখ্যা: ভারতের গয়া অঞ্চলের অন্তঃসলিলা নদী। নদীটির ওপরের অংশে বালির আস্তরণ কিন্তু ভেতরে জলস্রোত প্রবাহিত।

শব্দ/বাক্য: ফল্গু বালির মতো তিনি আমাদের সমস্ত সংসারটাকে নিজের অন্তরের মধ্যে শুষিয়া লইয়াছেন।
অর্থ ও ব্যাখ্যা: অনুপম তার মামার চরিত্র-বৈশিষ্ট্য প্রসঙ্গে কথাটি বলেছে। সংসারের সমস্ত দায়-দায়িত্ব পালনে তার ভূমিকা এখানে উপমার মাধ্যমে ব্যক্ত করা হয়েছে

শব্দ/বাক্য: গণ্ডূষ
অর্থ ও ব্যাখ্যা: একমুখ বা এককোষ জল

শব্দ/বাক্য: অন্তঃপুর
অর্থ ও ব্যাখ্যা: অন্দরমহল। ভেতরবাড়ি

শব্দ/বাক্য: স্বয়ংবরা
অর্থ ও ব্যাখ্যা: যে মেয়ে নিজেই স্বামী নির্বাচন করে

শব্দ/বাক্য: গুড়গুড়ি
অর্থ ও ব্যাখ্যা: আলবোলা। ফরাসি। দীর্ঘ নলযুক্ত হুঁকাবিশেষ

শব্দ/বাক্য: বাঁধা হুঁকা
অর্থ ও ব্যাখ্যা: সাধারণ মানুষের ব্যবহার্য নারকেল-খোলে তৈরি ধূমপানের যন্ত্রবিশেষ

শব্দ/বাক্য: উমেদারি
অর্থ ও ব্যাখ্যা: প্রার্থনা। চাকরির আশায় অন্যের কাছে ধরনা দেওয়া।

শব্দ/বাক্য: অবকাশের মরুভূমি এক কালে ইহাদের বংশে লক্ষ্মীর মঙ্গলঘট ভরা ছিল।
অর্থ ও ব্যাখ্যা: আনন্দহীন প্রচুর অবসর বোঝানো হয়েছে। লক্ষ্মী ধন ও ঐশ্বর্যের দেবী। মঙ্গলঘট তার প্রতীক। কল্যাণীপদের বংশে একসময় লক্ষ্মীর কৃপায় ঐশ্বর্যের ঘট পূর্ণ ছিল।

শব্দ/বাক্য: পশ্চিমে আন্দামান দ্বীপ
অর্থ ও ব্যাখ্যা: এখানে ভারতের পশ্চিম অঞ্চলকে বোঝানো হয়েছে।

শব্দ/বাক্য: কোন্নগর
অর্থ ও ব্যাখ্যা: ভারতীয় সীমান্তভুক্ত বঙ্গোপসাগরের দ্বীপবিশেষ। স্বদেশি আন্দোলনের যুগে রাজবন্দিদের নির্বাসন শাস্তি দিয়ে আন্দামান বা আদ্দামানে পাঠানো হতো।

শব্দ/বাক্য: মনু-সংহিতা
অর্থ ও ব্যাখ্যা: বিধানকর্তা বা শাস্ত্রপ্রণেতা মুনিবিশেষ।

শব্দ/বাক্য: মনু-সংহিতা
অর্থ ও ব্যাখ্যা: মনু-প্রণীত মানুষের আচরণবিধি সংক্রান্ত গ্রন্থ।

শব্দ/বাক্য: প্রজাপতি
অর্থ ও ব্যাখ্যা: জীবের স্রষ্টা। ব্রহ্মা। ইনি বিয়ের দেবতা।

শব্দ/বাক্য: পঞ্চশর
অর্থ ও ব্যাখ্যা: মদনদেবের ব্যবহার্য্য পাঁচ ধরনের বাণ।

শব্দ/বাক্য: কলট
অর্থ ও ব্যাখ্যা: নানা রকম বাদ্যযন্ত্রের ঐকতান।

শব্দ/বাক্য: সেকরা
অর্থ ও ব্যাখ্যা: স্বর্ণকার, সোনার অলংকার প্রস্তুতকারক

শব্দ/বাক্য: বর্বর কোলাহলের মত হস্তী দ্বারা সংগীতসরস্বতীর পদ্মবন দলিত বিদলিত করিয়া আমি তো বিবাহ-বাড়িতে গিয়া উঠিলাম
অর্থ ও ব্যাখ্যা: অনুপম নিজের বিবাহযাত্রার পরিস্থিতি বর্ণনায় সুরশূন্য বিকট কোলাহলকে সংগীত সরস্বতীর পদ্মবন দলিত হওয়ার ঘটনার সঙ্গে তুলনা করেছে।

শব্দ/বাক্য: অভিষিক্ত
অর্থ ও ব্যাখ্যা: অভিষেক করা হয়েছে এমন

শব্দ/বাক্য: সওগাদ
অর্থ ও ব্যাখ্যা: উপঢৌকন। ভেট।

শব্দ/বাক্য: দেওয়া-থোওয়া
অর্থ ও ব্যাখ্যা: যে পাথরে ঘষে সোনার খাঁটিত্ব পরীক্ষা করা হয়

শব্দ/বাক্য: কষ্টিপাথর
অর্থ ও ব্যাখ্যা: আলবোলা। ফরাসি। দীর্ঘ নলযুক্ত হুঁকাবিশেষ

শব্দ/বাক্য: মকরমুখো মোটা একখানা বালা
অর্থ ও ব্যাখ্যা: মকর বা কুমিরের মুখাকৃতিযুক্ত হাতে পরিধেয় অলংকারবিশেষ

শব্দ/বাক্য: এয়ারিং
অর্থ ও ব্যাখ্যা: কানের দুল। Earring

শব্দ/বাক্য: দক্ষযজ্ঞ
অর্থ ও ব্যাখ্যা: প্রজাপতি দক্ষ কর্তৃক অনুষ্ঠিত যজ্ঞ। এ যজ্ঞে পতিনিन्दा শুনে সতী দেহত্যাগ করেন। স্ত্রীর মৃত্যুসংবাদ শুনে শিব অনুচরসহ যজ্ঞস্থলে পৌঁছে যজ্ঞ ধ্বংস করে দেন এবং সতীর শব কাঁধে তুলে নিয়ে প্রলয় নৃত্যে মত্ত হন। এখানে প্রলয়কাণ্ড বা হুলুস্থূল বোঝাচ্ছে।

শব্দ/বাক্য: রসনচৌকি
অর্থ ও ব্যাখ্যা: শানাই, ঢোল ও কাঁসি- এই তিন বাদ্যযন্ত্রে সৃষ্ট ঐকতানবাদন

শব্দ/বাক্য: অভ্র
অর্থ ও ব্যাখ্যা: এক ধরনের খনিজ ধাতু। Mica

শব্দ/বাক্য: অভ্রের ঝাড়
অর্থ ও ব্যাখ্যা: অভ্রের তৈরি ঝাড়বাতি।

শব্দ/বাক্য: মহানির্বাণ
অর্থ ও ব্যাখ্যা: সবরকমের বন্ধন থেকে মুক্তি।

শব্দ/বাক্য: কলি
অর্থ ও ব্যাখ্যা: পুরাণে বর্ণিত চার যুগের শেষ যুগ। কলিযুগ।

শব্দ/বাক্য: কলি যে চারপোয়ায় হইয়া আসিল।
অর্থ ও ব্যাখ্যা: কলিকাল পরিপূর্ণরূপে আত্মপ্রকাশ করল।

শব্দ/বাক্য: পাকযন্ত্র
অর্থ ও ব্যাখ্যা: পাকস্থলী

শব্দ/বাক্য: প্রদোষ
অর্থ ও ব্যাখ্যা: সন্ধ্যা

শব্দ/বাক্য: একচক্ষু লণ্ঠন
অর্থ ও ব্যাখ্যা: মাটির খোলের দুপাশে চামড়া লাগানো এক ধরনের বাদ্যযন্ত্র

শব/বাক্য: গাড়ি লোহার মৃদঙ্গে তাল দিতে দিতে চলিল
অর্থ ও ব্যাখ্যা: চলন্ত রেলগাড়ির অবিরাম ধাতব ধ্বনি বোঝানো হয়েছে

শব্দ/বাক্য: ধুয়া
অর্থ ও ব্যাখ্যা: গানের যে অংশ দোহরারা বারবার পরিবেশন করে।

শব্দ/বাক্য: জড়িমা
অর্থ ও ব্যাখ্যা: আড়ষ্টতা। জড়ত্ব।

শব্দ/বাক্য: মঞ্জরী
অর্থ ও ব্যাখ্যা: কিশলয়যুক্ত কচি ডাল। মুকুল

শব্দ/বাক্য: একপত্তন
অর্থ ও ব্যাখ্যা: একলক্ষ্য

শব্দ/বাক্য: কানপুর
অর্থ ও ব্যাখ্যা: কল্যাণী যে দেশমাতৃকার সেবায় আত্মনিয়োগ করেছে, অনুপমের এই আত্মোপলব্ধি এখানে প্রকাশিত।

লেখক পরিচিতি:

শব্দ/বাক্য: নাম
অর্থ ও ব্যাখ্যা: প্রকৃত নাম: রবীন্দ্রনাথ ঠাকুর। ছদ্মনাম: ভানুসিংহ ঠাকুর।

শব্দ/বাক্য: জন্ম পরিচয়
অর্থ ও ব্যাখ্যা: জন্ম তারিখ: ৭ মে, ১৮৬১ খ্রিস্টাব্দ (২৫ বৈশাখ, ১২৬৮ বঙ্গাব্দ) জন্মস্থান: জোড়াসাঁকো, কলকাতা, ভারত।

শব্দ/বাক্য: বংশ পরিচয়
অর্থ ও ব্যাখ্যা: পিতার নাম: মহর্ষি দেবেন্দ্রনাথ ঠাকুর। মাতার নাম: সারদা দেবী। পিতামহের নাম: প্রিন্স দ্বারকানাথ ঠাকুর।

শব্দ/বাক্য: শিক্ষাজীবন
অর্থ ও ব্যাখ্যা: রবীন্দ্রনাথ বাল্যকালে ওরিয়েন্টাল সেমিনারি, নর্মাল স্কুল, বেঙ্গল একাডেমি, সেন্ট জেভিয়ার্স স্কুল প্রভৃতি শিক্ষা প্রতিষ্ঠানে অধ্যয়ন করলেও স্কুলের পাঠ শেষ করতে পারেননি। ১৭ বছর বয়সে ব্যারিস্টারি পড়তে ইংল্যান্ড গেলেও কোর্স সম্পন্ন করা সম্ভব হয়নি। তবে গৃহশিক্ষকের কাছ থেকে জ্ঞানার্জনে তাঁর কোনো ত্রুটি হয়নি।

শব্দ/বাক্য: পেশা/ কর্মজীবন
অর্থ ও ব্যাখ্যা: ১৮৮৪ খ্রিস্টাব্দ থেকে রবীন্দ্রনাথ তাঁর পিতার আদেশে বিষয়কর্ম পরিদর্শনে নিযুক্ত হন এবং ১৮৯০ খ্রিস্টাব্দ থেকে দেশের বিভিন্ন অঞ্চলে জমিদারি দেখাশুনা করেন। এ সূত্রে তিনি কুষ্টিয়ার শিলাইদহ ও সিরাজগঞ্জের শাহজাদপুরে দীর্ঘ সময় অবস্থান করেন। তিনি ছিলেন অনন্য চিত্রশিল্পী, অনুসন্ধিৎসু বিশ্বপর্যটক, দক্ষ সম্পাদক এবং অসামান্য শিক্ষা-সংগঠক ও চিন্তক। নিজে প্রাতিষ্ঠানিক শিক্ষাগ্রহণে নিরুৎসাহী হলেও ‘বিশ্বভারতী’ নামের বিশ্ববিদ্যালয়ের তিনি ঋত্বিক ও প্রতিষ্ঠাতা।

শব্দ/বাক্য: সাহিত্যকর্ম
অর্থ ও ব্যাখ্যা: কাব্যগ্রন্থ: মানসী, সোনার তরী, চিত্রা, চৈতালি, ক্ষণিকা, নৈবেদ্য, গীতাঞ্জলি, বলাকা, পূরবী, পুনশ্চ, বিচিত্রা, সেঁজুতি, জন্মদিন, শেষ লেখা প্রভৃতি বিশেষভাবে উল্লেখযোগ্য। উপন্যাস: চোখের বালি, গোরা, ঘরে-বাইরে, চতুরঙ্গ, নৌকাডুবি, যোগাযোগ, রাজর্ষি, শেষের কবিতা প্রভৃতি। নাটক: অচলায়তন, চিরকুমার সভা, ডাকঘর, মুকুট, মুক্তির উপায়, মুক্তধারা, রক্তকরবী, রাজা প্রভৃতি। প্রবন্ধগ্রন্থ: বিচিত্র প্রবন্ধ, শিক্ষা, কালান্তর, সভ্যতার সংকট ইত্যাদি। ভ্রমণকাহিনি: জাপানযাত্রী, পথের সঞ্চয়, পারস্য, রাশিয়ার চিঠি, ইউরোপ যাত্রীর ডায়রী, ইউরোপ প্রবাসীর পত্র প্রভৃতি।

শব্দ/বাক্য: পুরস্কার ও সম্মাননা
অর্থ ও ব্যাখ্যা: ‘গীতাঞ্জলি’ এবং অন্যান্য কাব্যের কবিতার সমন্বয়ে স্বঅনূদিত Song Offerings গ্রন্থের জন্য প্রথম এশীয় হিসেবে, নোবেল পুরস্কার (১৯১৩), কলকাতা বিশ্ববিদ্যালয় কর্তৃক ডি-লিট (১৯১৩), ঢাকা বিশ্ববিদ্যালয় কর্তৃক ডি-লিট (১৯৩৬), অক্সফোর্ড বিশ্ববিদ্যালয় কর্তৃক ডি-লিট (১৯৪০)।

শব্দ/বাক্য: জীবনাবসান
অর্থ ও ব্যাখ্যা: ৭ আগস্ট, ১৯৪১ খ্রিস্টাব্দ (২২ শ্রাবণ, ১৩৪৮ বঙ্গাব্দ), জোড়াসাঁকোর ঠাকুরবাড়িতে।